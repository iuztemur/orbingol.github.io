---
layout: post
title:  "Akademik Bilişim 2015 Drupal Eğitimi"
date:   2014-12-26 12:00:00
categories:
- drupal
- training
---
Evet, Akademik Bilişim zamanı da geldi çattı. 31 Ocak - 6 Şubat 2015 arasında 17. Akademik Bilişim Konferansı (AB2015) düzenlenecek. Bu konferansta *Eğitim Kurumları için Drupal Kullanımı* isimli eğitimi vereceğim. Eğitim **31 Ocak - 3 Şubat 2015** arası olmak üzere **4 gün** sürecek ve *Drupal nedir aşaması*ndan *kodlama aşamasına kadar* bir çok konuyu kapsayacak.

Kursların duyuru posterine [buradan](/files/ab2015-kurslar.pdf) ulaşabilirsiniz. 

## Kurs hakkında genel bilgiler

Bu başlık altında *Ben olsam ne sorardım?*'ların cevabını vermeye çalışacağım.

### Neden "Eğitim Kurumları" için?

Bu biraz benim geçmişimle ilgili. Drupal'i oldukça uzun zamandır biliyor olmama rağmen, ODTÜ'de çalışmaya başladığımda oldukça içli dışlı olmaya başladım. Bu esnada, Drupal'in dünya çapında eğitim kurumları arasında çok yaygın olduğunu farkettim. *Eğitim* konusu kongrenin amacına da uygun. En nihayetinde, kursda verilecek örnekler için bir konu seçmek de gerekiyordu :-)

Her ne kadar kurs için Eğitim Kurumları konusu seçilmiş olsa bile, Drupal ile çok çok fazla şey yapabilirsiniz. AB2015'teki Drupal kursu da tam olarak bunu amaçlıyor ve Drupal'i herhangi bir projeniz için neden tercih etmeniz gerektiği hakkında bilgi vermeyi planlıyor.

### Ders planı

Ders planı temel olarak oluşturuldu ve gelecek hafta içinde hem [ab.org.tr](http://ab.org.tr/ab15/Kurs/164.html)'deki kurs sayfasından, hem de buradan duyurulacak.

### Kimler katılabilir?

Drupal öğrenmek isteyen herkes :-) Katılımcıların bir miktar PHP bilgisine sahip olması ve nesne tabanlı programlama hakkında da *azıcık* bilgisi olması yeterli. Bu *azıcık bilgi* sadece kendi hayatını kolaylaştırmak ve ilerisi için kolaylık olması açısından önemli.

### Ben NTP bilmiyorum ama :-( Kursta yapamaz mıyım?

Tabii ki de yaparsınız! Nesne tabanlı programlama bilmeyenler için de gerekli yerlerde gereği kadar açıklamalar yapacağım. PHP biliyorsanız hiç sorun yok. :-)

### Kurs kayıtları ne zaman?

Kurs kayıtları 1 Ocak 2015'te açılıyor ve 15 Ocak 2015'te kapanıyor. Başvurular [AB2015 web sitesi](http://ab2015.anadolu.edu.tr)nden yapılıyor.

## Eğitim ile ilgili sorular ve iletişim

AB2015'e ev sahipliği yapan okul Anadolu Üniversitesi. Kongre hakkında tüm bilgiler ve idari işlemler için web sitesi: [http://ab2015.anadolu.edu.tr](http://ab2015.anadolu.edu.tr)

İdari işlemler dışında herhangi bir sorunuz için bana ulaşabilirsiniz. İletişim bilgilerim:

* **Twitter:** [@orbingol](https://twitter.com/orbingol)
* **E-posta:** *info_AT_onurbingol_DOT_net*

Akademik Bilişim 2015 ile ilgili haberleri takip edebilmek için:

* **AB2015 Twitter:** [@abilisim2015](https://twitter.com/abilisim2015)
* **AB2015 Hashtag:** #ab2015
* **Web:** [http://www.ab.org.tr](http://www.ab.org.tr)

Sorularınız olursa bana aşağıdaki Disqus kutusundan, Twitter veya eposta ile ulaşabilirsiniz.

*ORB.*




---
layout: post
title:  "Yeni blog teması: Jekyll Now!"
date:   2014-10-16 20:10:00
categories: genel
---
Her ne kadar web yazılımları üzerine uğraşsam da, kendimi *tasarımcı* olarak değerlendirmiyorum. Tasarım çok farklı bir konu: çok farklı bir bakış açısı ve muhtemelen yetenek gerektiren bir iş. Pek tabii, senelerce yaptığım çalışmalar ve araştırmalar sonucunda tasarım, kullanılabilirlik ve kullanıcı deneyimi gibi konulardan bir miktar anlıyor oldum.

Bu blogun [Jekyll](http://jekyllrb.com) altyapısı kullandığını belirtmiştim. Her ne kadar en başında Jekyll içinden çıkan varsayılan görsel şablon ile başlasam da, o şablon çok hoşuma gitmemişti ve ben de farklı tema arayışına girdim. Kısa bir arayıştan sonra çeşitli temalar buldum.

* [Jekyll Bootstrap][jekyll-bootstrap]
* [Poole][jekyll-poole]
* [Jekyll Now][jekyll-now]

Tabii ki de, Google'da arama yapıldığında çok daha başkaları çıkıyor, ama ben başlangıç noktası olarak bunlara baktım. Bunların hepsi Jekyll için kullanılabilecek güzel şablonlar. Benim tercihim ise **Jekyll Now** oldu.

Peki Jekyll Now nereden çıktı? [Smashing Magazine][sm-web] sitesinde Barry Clark'ın [bir yazısı][sm-jekyll] dikkatimi çekti. Barry bu konuda uğraşıp, oldukça şık ve basit bir tema ortaya çıkarmış. Daha doğrusu, *benim ihtiyaçlarım için fazlası ile yetecek bir tema ortaya çıkarmış* demeliyim. Eksiklikleri olabilir, ama düzeltilir. Barry'ye teşekkür ediyorum buradan :)

Bir sonraki yazımda **Jekyll** ve **Jekyll Now** ile ilgili detaylardan bahsedeceğim.

*ORB.*

[jekyll-bootstrap]: http://jekyllbootstrap.com/
[jekyll-poole]: http://getpoole.com/
[jekyll-now]: https://github.com/barryclark/jekyll-now
[sm-web]: http://www.smashingmagazine.com/
[sm-jekyll]: http://www.smashingmagazine.com/2014/08/01/build-blog-jekyll-github-pages/
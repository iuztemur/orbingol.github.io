---
layout: page
title: Hakkımda
menu: main
permalink: /hakkimda/
---

İsmim Onur. Uzun zamandır Linux sistem yöneticisi ve yazılım geliştiricisi olarak çalışmaktayım. Biyomalzemeler, biyosensörler, insan-bilgisayar etkileşimi ve Türkçe'sini tam olarak bilemediğim [Ubiquitous Computing](http://en.wikipedia.org/wiki/Ubiquitous_computing) alanları ile ilgilenmekteyim.

## Malzeme mühendisliği

Bu bölüme girmem, açıkçası, şanstı. Lise mezunu olarak, uzaktan değerini anlayabilmem mümkün değildi. Bugün, neredeyse tüm mühendislik bölümlerinin *malzeme alanına* odaklanması ise doğru bir seçim yaptığımı düşünmemi sağladı.

Akademik olarak seramikler, camlar ve biyomalzemeler üzerine odaklandım. 5 sene [Malzeme Kimyası Laboratuvarı](http://mete.metu.edu.tr/labs/materials-chemistry-laboratory)'nda *sentetik kemik tozu üretimi ve mekanik özellikleri* konusunda çalışmalar yaptım.

## Bilgisayar ve yazılım işleri

Oldukça uzun zamandır bilgisayarlar içindeyim. Amstrad CPC6218 ile başladım ve 1995 yılında ilk PC'me sahip oldum. O günden beri bilgisayarla yapmadığım bir şey kalmadı diyebilirim. Basitçe "sorun, söyleyeyim" diyebilirim :)

Öncesinde amatör olarak uğraşmış olsam da, üniversite lisans yıllarımda profesyonel olarak *Forumsunucu* ile uğraşmaya başladım. Bu firma *forumlara özel sunucu* mantığı ile ortaya çıkmıştı ve o zaman bunu yapabilen bir hosting firması yoktu.

Mezun olduktan sonra ODTÜ'de çalışmaya başladım. Çeşitli bölümlerde bilgisayar koordinatörlüğü yaptım. Bunun yanında bu işi bir ileriye götürdüm ve çalıştığım bölümler için çok çeşitli programlar geliştirdim ve web siteleri yaptım.

ODTÜ içinde bu kadar çalışmak, en sonunda, bana Bilgi İşlem'de çalışma şansı sağladı. Burada sunucu yöneticiliği ve web programcılığı yaptım. Arka planda ve ön planda çalışan bir çok yazılım geliştirdim. Bunların yanında, kullanıcığı desteği verdim ve üniversite personeline geliştirilen sistemler hakkında bir çok eğitim verdim.

## Egitim geçmişim

* ODTÜ Bilişim Sistemleri, Yazılım Yönetimi programı *(2012-2014)*
* ODTÜ Metalurji ve Malzeme Mühendisliği, Y. Lisans *(2007-2010)*
* ODTÜ Metalurji ve Malzeme Mühendisliği, Lisans *(2003-2007)*
* Ankara Gazi Anadolu Lisesi
